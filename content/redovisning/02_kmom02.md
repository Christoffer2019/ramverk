---
views:
    flash:
        region: flash
        template: anax/v2/image/default
        data:
            src: ""
            class: "flash-forest-sub"
---
Redovisning kmom02
==================

*Uppdaterad 2020-12-11 av Christoffer Lymalm*

### Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?

Jag har inte lärt mig begreppet MVC (Model View Controller) innan jag började studera den här kursen. Jag läste artiklar om MVC på Wikipedia samt guiden på dbwebb. Sedan jag började studera programmering, har jag lärt mig att struktur är viktigt. Så det känns naturligt att använda ett koncept som MVC, vilken skapar tydlig struktur samt gör det enklare för utvecklare att arbeta med koden. Detta leder till att ett team kan delas upp i olika ansvarsområden i utvecklandet baserat på kompetens, t ex behövs inte så mycket kunskaper i programmering vid design av vyer medan utveckling av modeller kräver mer erfarenhet.

### Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?

Jag lärde mig om begreppet SOLID i en artikel på *[medium](https://medium.com/prod-io/solid-principles-takeaways-ec0825a07247)* och en video på *[YouTube](https://www.youtube.com/watch?v=86Tt2pW9pv4)* som rekommenderades på dbwebb. SOLID är en förkortning för Single Responsibility, Open-Close Principle, Liskov Substitution, Interface Segregation samt Dependency Inversion.

* Single Responsibility innebär att en klass har ett enda ansvarsområde, vilket leder till bättre struktur och tydligare syfte.
* Open-Close Principle innebär att en klass kan utökas, t ex genom arv eller användning av trait, men kan inte modifieras, vilket leder till att utvecklare inte behöver ändra enhetstester när koden uppdateras, utan istället kan skapa nya enhetstester för andra klasser. Detta sparar tid för felsökning samt att det är enkelt att gå tillbaka till den ursprungliga koden vid problem.
* Liskov Substitution innebär att klasser implementerar kod från interface, vilket skapar en tydlig implementation för vilka metoder och properties som kan användas i klasser baserat på interface.
* Interface Segregation innebär att utvecklare skapar små interface, som är lättare att hantera, t ex är stora interface svårare att implementera då de blir mer specifika och kan därmed inte användas av så många klasser, vilket blir mer tidskrävande.
* Dependency Inversion innebär att utvecklare ska skapa kod som är beroende av abstrakt istället för konkret kod då koden blir enklare att hantera.

### Har du någon erfarenhet av designmönster och kan du nämna och kort förklara några designmönster du hört talas om?

Jag saknar kunskaper inom designmönster.

### Vilka ramverk valde du att studera manualen för och fann du något intressant? Försök relatera mellan det Anax du använder och de ramverk du studerade i manualerna.

Jag studerade översiktligt manualerna för Laravel samt Symfony. min uppfattning är att Symfony, Laravel och Anax är ganska lika varandra.

### Vilken är din TIL för detta kmom?

Det här kursmomentet var intressant och roligt. Jag lärde mig hur jag kan implementera ett tredjeparts-API samt hur modeller, kontroller och vyer samverkar.

Jag ville spara API-nyckeln i en fil som är dold och kom fram till att jag kunde spara den i en miljövariabel. Jag använde modulen PHP dotenv som tillhandahåller ett antal metoder för att hantera miljövariabler från en fil. API-nyckeln sparas i config/.env, men i mitt repo på GitHub använder jag config/.env.example som innehåller ett exempelvärde som användaren sedan behöver byta mot sin egen API-nyckel. När jag enhetstestade klasser som använder API-nyckeln, blev det fel då miljövariabeln inte hade laddats in. Detta löste jag genom att lägga till den i .phpunit.xml.
